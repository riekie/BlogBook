---
meta:
  - name: description
    content: Outeur se pa
  - name: keywords
    content: geloof, bybel, pa
---
## Paasnaweek

Pappie ek dra dit op aan jou, my mentor.  

Jy het Geloof in my geplant, jy was ‘n wonderlike Pa en gelowige by uitnemendheid.  

Geloof het ek van jou geleer  
Geleef so naby aan jou Heer  
Bybel altyd op jou skoot  
Wanneer ons by jou verbyloop  

As kind kon ek nie verstaan  
Jou Bybel altyd oopgeslaan  
Heeldag aan die lees  
Wat kan tog so interessant wees  

Baie jare later  
Het ek besef dis Lewenswater  
Dit is die daaglikse Brood  
Sonder dit gaan jy dood  

Vandag besef ek jou eensaamheid  
Sonder jou maat in die nabyheid  
Jy moes jou dogtertjies grootmaak  
Vir manalleen, wat ‘n reuse taak  

Jy was ‘n wonderlike man  
Jy het jou plek volgestaan  
Jou liefde en geloof het jy gestrooi  
So het ek opgegroei  

Vandag staan ek ook alleen  
Oor my Pa en my man sal ek altyd ween  
Twee gelowige manne in my lewe  
Dankie Heer dat U hulle aan my het gegewe.  

&copy; Riekie Brink
