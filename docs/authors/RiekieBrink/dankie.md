# Dankie

Dankie Heer vir die geseënde lewe
Ook vir al die verhoorde gebede
Vier kinders het U ons gegee
Saam met U Heer het ons hul gesmee
Van U Heer het ons hul geleer
Laat hul nooit U Hand glip O Heer
Gaan dan verder met hul op die pad
Uit genade skenk aan hul Jerusalem die STAD

Dankie Heer vir ons nageslag
Klein kinders wat om ons speel en lag
Onweerswolke pak om hul saam
Sal hul verstaan
Ons het die troos Heer
Dat hul ook van U leer
Gaan dan verder met hul op die pad
Uit genade skenk aan hul Jerusalem die Stad

Dankie Heer vir nog ’n mylpaal
Uittree vertel die verhaal
Gedagtes wat skommel
Baie is maar rommel
Die mossie het nog sy nes
Die Heer sorg vir die res
Gaan dan verder op die pad
Uit GENADE skenk U aan ons Jerusalem die Stad

Te vroeg is sy gepluk
Uit ons lewens weggeruk
Om ons het sy gespeel en gelag
Vreugde om haar elke dag
Ag Heer sy het so mooi geblom
Vreugde gestrooi waar sy kom
Sy het die pad geken
Wat haar sou bring na die Ewige Stad Jerusalem
