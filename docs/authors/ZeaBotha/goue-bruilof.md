---
meta:
  - name: description
    content: Ons Goue Bruilof 1986
  - name: keywords
    content: 50 jaar, goue bruilof
---
## Ons Goue Bruilof 1986
  
50 Goue jare saam beleef, Die lewe loop nie altyd reguit  
soms ook skeef.
Soos Droogtes en Bek-en-Klou laat maar hul wrede Knou  
maar geduld soos Job het Ouboet nog altyd gehad al  
loop dinge nie so glad 'n plan het hy altyd gehad.  

6 kinders saam groot gemaak al was dit inderdaad  
geen maklike taak.  
Al 6 deur universiteit gesien  
hul het dit werklik verdien  
vir ons onder die hart 'n riem    
Met Beurse en Lenings moes hul studeer hul studies voltooi  
terug betaal ja elke sooi  
3 dogters en 3 seuns was vir ons beskore, loutere plesier  
vandag vir die Groot Dag is almal hier  
om saam met ons Fees te vier.  

Ons is trots op ons Kroos,
hul het ons nooit in die steek gelaat,  
was altyd in staat  
om hul weg te baan    
met rasse skredes het hulle vooruit gegaan.  
Net Zichy loop nog sonder die strop,
miskien is hy bang hy word gefop  
en steek nog uit sy Krop,
later wens hy tog hy het liefs met die henne in die hok  
gaan skrop.  

Heletia die sagmoedige onderwyseres,  
haar skoliere wil haar net altyd 'caress'.  
  
Marie Lou die presiese huisvrou,
sy leer bediendes netjies en gou  
om alles op hul plek te hou.  

Minnie die Flinke skaapboer,
sy laat haar wagters hul litte roer,
kuier jy by haar neem sy jou  
altyd op tou.  

Hercules die stoere Boer,
prakties en fluks
van rond rits Kaap toe hou hy net niks!  
  
Chris Bestuurder van AGRA, besigheidssin soos min  
hy laat selfs sy vrou haar spronge spring    
maar sy het veel om oor te sing.  

Zichy die ou Laatlammetjie,  
lektor by UNISA is joviaal  
maar nie te skraal  
'n mooi humoristiese geaardheid  
in der waarheid.  
  
So som ek ons Kroos op,
goeie kinders want hulle kom altyd weer huis-toe
dan kan ons na hulle gesprekke luister  
al hoor ons nie altyd wanneer hul so fluister,
want sien ons is mos so doof    
en soms skep dit tog 'n kloof  
Maar dit sal ons liefde nie van hulle beroof.

Fluit Fluit my storie is uit
---

