---
meta:
  - name: description
    content: Herinnering van Onthou
  - name: keywords
    content: vergeet onthou gedagte brief
---
### Herinnering van Onthou

Skryf net ’n paar woorde om te sê ek leef nog,  
Dat ek nog nie onder dooies tel of is nie,  
Alhoewel ek meer vergeetagtig raak is my kop  
Ook nie meer van alles so bewus nie.  

Gewoond geraak aan pyne en skete  
En die vals tande gesukkel lankal vergete  
Kom reg met my dubbel kyk brille se slagte  
Maar, O, Here ek mis my gedagte.  

Somtyds kan ek nie onthou of wat nie  
Staan ek by die trap en moet ek op of af nie,  
Moet ek ingaan vir iets om op te stel  
Of kom ek vandaar, wie sal my vertel?  

Voor die stoof of die yskas waar ek weifel  
Ag my gedagtes is so vol skimme en twyfel  
Het ek kos kom haal of kom bêre vir later  
Versukkelde ongeduld maak my al kwater  

Soms in die aardige donker van die nag  
Moet ek opstaan of het ek kom lê of moet ek wag?  
As dit my beurt is om vir jou te skryf of laat weet  
Moenie kwaad word as ek die skryf vergeet  

Miskien het ek my vas verbeel  
Dat baie briewe jou kan verveel  
Dat ek jou liefhet moet jy altoos onthou  
Wens jy was hier dat ek my arms om jou kan vou  

Die pos gaan twee uur ek moet nou ry  
So totsiens en lekker bly.  

Hier staan ek voor die poskantoor en wonder alweer  
Rooi van skaamte moet ek my trane keer  
Dis dan jou brief, ek het dit oopgeskeur.  

Outeur: Andries Willem Brink

