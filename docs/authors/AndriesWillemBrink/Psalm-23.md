---
meta:
  - name: description
    content: Psalm 23 in outeur se woorde
  - name: keywords
    content: Here, Herder, skaap, vertrou, goedheid
---
### Psalm 23

Psalm 23 (Bron:- Psalm 23 en Bybel)  
Dis ’n leeftyd se ding en steeds verder  
Die Here is my Herder  
Dis ’n hele lewens gelykenis  
Van aanhoudende beleidenis  

’n Skaap stap maklik agter sy versorger aan  
Al sou die herder verborger taan  
Hulle glo, hulle vertrou en kom as hy net wink  
Stap agter hom aan sonder om aan iets te dink  

Niks sal hulle ooit ontbreek nie  
Hy laat hul nooit in die steek nie  
Kom niks kort nie, al is daar nie water of gras nie  
Hy sal sorg, selfs as daar voorheen niks was nie.  

Na groen weivelde lei Hy hulle heen  
Dan miskien net tydelik geleen  
Na waters waar rus is, miskien nie vir my nie  
Maar die fontein van lewende water gaan nie verby nie  

Hy verkwik die siel van ou skape en gee die jonges krag  
Al wil dit spore verloor in wêrelds mag  
Spore van geregtigheid, eerlik sonder steel, minag of lieg  
Sal Sy Naam ge-eer word, al moet siele wese eintlik bieg  

Al word daar gegaan deur ’n dal van doodskaduwee of donker  
Wie het nie al oor onheil gewonder  
Die onheil donker diepte van soos in operasie  
Lei Hy uit en deur, met agting, liefde en grasie  

Die versorgings gereedskap van skaap met stok en staf  
Kan jy tog rustig agterna loop of draf  
Hy is by jou, Hy is voor jou, Hy het jou verlossing self gedoen  
Al het Judas en ook jy, Hom in groot verraad Hom op die wang gesoen  

Hy berei die tafel voor jou aangesig soos met ’n feesmaal  
Kyk die buitestaanders selfs verskrik, bleek en vaal  
Bespot en beskimp, is daai tollenaar tog nie die eregas  
Maar weet nie sy skoonheid kom van Herder wat klere was  

U goedheid en liefde is so vol soos ’n beker wat oorloop  
Niks daarvan is swak, sleg of goedkoop  
Net U goedheid en guns sal my lewe lank my bybly  
Al sloer die lewe en sukkel om alles verby te kry  

Sal ek tog uiteindelik ten volle in die huis van die Here woon  
Gee aan elkeen die onverdiende kroon  
Van lange dae sonder begin, voordag of namiddag, ja sonder end  
Is God self die lig, geen son of see, maak Hy in openbaring bekend.  

Outeur: Andries Willem Brink

