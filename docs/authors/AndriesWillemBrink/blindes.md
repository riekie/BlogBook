# Blindes

Dis altyd donker en ek moet
My pad maar aanhou tas en voel
Waar alles vaag en rooi soos bloed
lyk en ek in die groot gewoel
Moet stilhou en gaan staan;
Ek wonder soms hoe dit sal lyk
As God opeens die lig aanslaan
En ons die werklikheid bekyk

Wiele, spore, geluide, tonnemate, kole
‘n groot gejaag na kleinkoppie krone
Ons almal blind van spoed en haas
Vergeet ons die Skepper, alles hier geplaas
Nog ‘n vergadering – nog ‘n party
‘n Propvol program, ons moet tog die tyd omkry
As God opeens die lig aanslaan en basuine blaas
Het ons maar geweet, – waarheen het ons ons gehaas?

Outeur: Andries Willem Brink
