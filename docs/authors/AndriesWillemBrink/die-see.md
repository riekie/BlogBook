---
meta:
  - name: description
    content: Die see
  - name: keywords
    content: see, hoogwater, groot blou water
---
## Die See

Die groot blou water kyk en tuur
vir ‘n week vir ‘n dag of selfs vir ‘n uur
dit rol em maal en skuimvlokkie herte
verskyn  hier en daar en oral in die verte
die geruis die gesuis die gekras en gebruis
voor jy hier en daar en selfs in die hoogwater huis

Die groot blou water kyk en dink
aan dae lank vervloë jonk sterk en flink
my bruid en ek draf al langs die brekende water
skertsend laggend en kom tot ons self eers ure later
dit was die wonder  dae sorgloosedae weg gegly
ag hoekom gaan die dae maande jare so gou verby

Die groot blou water kyk en raai
drie dogters en ‘n seuntjie daar trek hy al by die kaai
droomverlore sandkastele lyfies in sand begrawe
speel ons naby die water en elkeen bou sy eie hawe
sal hul soet bly sal hul groot word sal hul trou
een met ‘n boerklong nee miskien twee en een met ‘n engelse ou

Die groot blou water kyk en gaan swem
swem en baljaar speel en verjaar dink ‘n oomblik aan kake wat klem
hoe langer hoe lekkerder maar hoekom nou so ver
Verby almal voor almal en vaag is luidspreker aan blêr
My asem my asem hoekom so diep spartel my kleinseun se oupa
tog nog hoor ‘n vreemde se  HELP THE OLD MAN ag ja nou ja

Die groot blou water kyk en dink
aan die liefde wat die Vader uit ewigheid skenk
en die aarde was woes en leeg en Hy het die water geskei
van grond uit niet en ‘n blyplek en see vir ons berei
Maar nou bly daar nog ‘n belofte van nuwe hemel en aarde
Laat ons Glo en Bely smeek en stry daar kom die grootste waarde

Outeur: Andries Willem Brink

